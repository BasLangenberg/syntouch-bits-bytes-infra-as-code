# Outline

Wat is configuration management?
In een wereld waar containers, cloud en serverless de norm worden, lijken de  klassieke beheertaken steeds minder belangrijk te worden. Ondanks dat er kant en klare building blocks in de cloud af te nemen zijn om applicaties op te deployen, moeten ook die geconfigureerd worden.

Ik heb me in de laatste ~4 jaar van mijn carriere als beheerder erg veel bezig gehouden met het automatiseren van mijn beheer werkzaamheden. De waarde hiervan is dat ik vrij zeker kan zijn dat zaken altijd op dezelfde manier opgebouwd worden. Een computer vinkt immers altijd dezelfde installatie opties aan. Hierdoor was het mogelijk om met dezelfde mensen steeds meer installaties te kunnen beheren. Zelf vond ik het leuk dat het werk uitdagend bleef en ik niet constant dezelfde dingen doe.

Voor ik omgevormd ben tot een full fledged developer, wil ik graag nog even mijn lessons learned als beheerder met jullie delen.
 
Wat heb je nodig?
•	laptop met wifi
•	ondersteunde browser
•	creditcard (nodig om een DigitalOcean-account aan te maken)

We kunnen helaas niet binnen de AWS free tier blijven, want anders konden we de AWS accounts uit de bits 'n bytes van Milco hergebruiken. Er zijn genoeg kortingscodes in de omloop waarmee je gratis credits kan krijgen bij DigitalOcean. Voor deze workshop is dat meer dan voldoende. Creditcard gegevens opgeven is alleen ter verificatie van je account. 
 
Wat gaan we zien/doen?
De nadruk ligt op het configureren van (Linux) virtual machines op DigitalOcean. Demo is vooral een showcase van wat voor speed en consistency configuration management brengt en nodigt hopelijk uit tot verdere experimenten en verdieping.